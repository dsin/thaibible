
\parenthesis{114:1} เมื่ออิสราเอลออกไปจากอียิปต์ คือวงศ์วานของยาโคบไปจากชนชาติต่างภาษา
\parenthesis{114:2} ยูดาห์กลายเป็นสถานบริสุทธิ์ของพระองค์ อิสราเอลเป็นอาณาจักรของพระองค์
\parenthesis{114:3} ทะเลมองแล้วหนี จอร์แดนหันกลับ
\parenthesis{114:4} ภูเขากระโดดเหมือนแกะผู้ เนินเขากระโดดเหมือนลูกแกะ
\parenthesis{114:5} เป็นอะไรนะ โอ ทะเลเอ๋ย เจ้าจึงหนี แม่น้ำจอร์แดนเอ๋ย เจ้าจึงหันกลับ
\parenthesis{114:6} ภูเขาเอ๋ย เจ้าจึงกระโดดเหมือนแกะผู้ เนินเขาเอ๋ย เจ้าจึงกระโดดเหมือนลูกแกะ
\parenthesis{114:7} แผ่นดินเอ๋ย สั่นเทิ้มเถิด ต่อเบื้องพระพักตร์องค์พระผู้เป็นเจ้า ต่อเบื้องพระพักตร์พระเจ้าของยาโคบ
\parenthesis{114:8} ผู้ให้หินเป็นสระน้ำ หินเหล็กไฟเป็นน้ำพุ
